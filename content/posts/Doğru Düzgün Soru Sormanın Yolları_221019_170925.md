# DOĞRU DÜZGÜN SORU SORMANIN YOLLARI
# Giriş
- Anlamanız gereken ilk şey üstatların gerçekte, zor problemleri ve güzel hazırlanmış kışkırtıcı soruları sevdikleridir. Şayet böyle olmasa idi, zaten burada olmazdık. Şayet bize hoşlanacağımız ilginç sorular verirseniz, size minnettar oluruz; iyi sorular uyarıcı birer hediyedir. İyi sorular, anlama yetimizi güçlendirir ve gözümüzden kaçmış sorunların ortaya çıkmasını sağlar. Üstatlar arasında "İyi soru" önemli ve içten gelen bir hediyedir.

# Sormadan Önce
- E-posta ile bir haber grubuna, bir posta listesine, bir İnternet sitesindeki foruma teknik bir soru sormadan önce, şunları yapın:

• İnterneti arayarak bir cevap bulmaya çalışın.
• Kılavuzları okuyarak bir cevap bulmaya çalışın.
• SSS'leri (Sık Sorulan Sorular) okuyarak bir cevap bulmaya çalışın.
• Araştırarak ve deneyerek bir cevap bulmaya çalışın.
• Yetenekli ve deneyimli bir arkadaşınıza sorarak bir cevap bulmaya çalışın.
• Şayet bir yazılımcı iseniz, uygulamanın kaynak kodlarını okuyarak bir cevap bulmaya çalışın.

- Diğer taraftan, sorunu açıklayıcı bir hale getirmek ve çözümün üretilmesi aşamasında yardımcı olmaya niyetli olduğunuzu göstermek iyi bir başlangıç sayılır. "Birileri bir başlangıç noktası verebilir mi?", "Benim çalışmamdaki eksiklik nedir?" ve "Hangi siteyi kontrol etmeliyim?" tarzındaki sorular "lütfen bana tam süreci anlatın" şeklindeki bir sorudan daha iyidir ve cevap alma şansınız daha yüksektir. Çünkü doğru cevaba ulaşmak için çaba göstermek ve bunu belirtmek, şayet birisi size başlangıç noktasını gösterirse sonuca gidebileceğinizi göstermek her zaman daha uygundur.

# Sorarken
## Forumu dikkatlice seçin
- Sorunuzu nereye soracağınıza iyi karar verin. Şayet aşağıdakileri yaparsanız, dikkate alınmayabilir veya bir zavallı muamelesi görebilirsiniz:

• Sorunuzu, konu ile alakasız bir foruma göndermek
• İleri seviye konuların tartışıldığı bir foruma, başlangıç seviyesinde bir soru göndermek veya tam tersini yapmak
• Çok fazla haber grubuna birden posta atmak
• Tanımadığınız veya sizin sorununuzu çözmekle mükellef olmayan birilerine özel ileti göndermek

- Sorunuzun hangi konu içinde olduğunu bilin! En büyük klasik hatalardan birisi Unix veya Windows programlama arabirimleri hakkındaki soruları, bir dile veya kitaplığa adanmış bir foruma sormaktır. Bunun neden büyük bir gaf olduğunu anlayamıyorsanız, bunu anlayana kadar hiç soru sormayın.

## Acemileri hedefleyen İnternet ve IRC forumları genellikle en hızlı cevapları verirler

## İkinci adım olarak proje posta listelerini kullanın

## Anlamlı ve duruma uygun konu başlıkları kullanın

***Salak***

İMDAT! Dizüstümün ekranı düzgün çalışmıyor!

***Zeki***

XFree86 4.1 fare imleci kötüleşti; Fooware MV1005 video yongaseti

***Daha zekice***

Fooware MV1005 video yongasetinde XFree86 4.1'de fare imleci - kötüleşti.

## Cevaplanması kolay olsun

## Açık, dilbilgisi kurallarına uygun ve sözdizimlerine dikkate ederek yazın

- Sözdizimleri, noktalama işaretleri ve büyük-küçük harf kullanımdaki doğruluklar önemlidir.Her şeyi BÜYÜK HARFLER İLE YAZMAYIN! Büyük harfler bağırmak anlamına gelir ve pek hoş karşılanmazlar. (Tamamen küçük harflerle yazmak biraz daha az can sıkıcıdır çünkü onların da okunmaları zordur. Alan Cox bu kurala uymayabilir ama sizin böyle bir hakkınız yoktur.)

- Daha genel olarak eğer eğitimini tamamlamamış biri gibi yazarsanız, muhtemelen kimse sizi ciddiye almaz. Bir "alemin en bitirim netvörkcüsü" gibi yazmak ise ölüm öpücüğünü garanti eder ve büyük bir sessizlik ile ödüllendirilirsiniz. Veya en iyi ihtimalle, yığınla hakaret ve aşağılama alırsınız.

## Soruları erişilebilir, standart biçemlerde gönderin

- Şayet sorunuzu okunması zor bir hale getirirseniz, yardım alma şansınız azalacaktır. Bu nedenle:

• İletilerinizi düz metin halinde gönderin, HTML şeklinde değil. (HTML seçeneğini kapatmak zor bir şey değildir)
• MIME eklentileri genellikle kabul edilebilir şeylerdir ama içerikleri sorununuz ile alakalı olmalıdır. Örneğin; eklenmiş bir kaynak dosyası veya yama olabilir. Posta istemciniz tarafından otomatik üretilmiş mesajlar olmamalıdır. Örneğin, gönderdiğiniz iletinin bir kopyası gibi.
• Bütün iletiyi tek bir satır halinde göndermeyin. Bu mesajınıza cevap vermeyi zorlaştıracaktır. Unutmayın ki karşınızdakiler 80 karakterlik genişliğe sahip metin görüntülemesine sahiptirler ve sizin satırlarınızı 80'den az karakterli bir şekle sokarlar.
• Hata iletileri veya kayıt dosyalarını oldukları gibi gönderin, sakın metinin içine sıkıştırmayın. Karşınızdakiler, bu çıktıları tıpkı sizin gördüğünüz gibi görmelidirler.
• MIME Quoted-Printable kodlama ile bir foruma ileti göndermeyin. Bu kodlama, sadece ASCII kodlama sisteminin kapsamadığı bir dil ile ileti gönderirken gereklidir. Ama pek çok posta alıcısı bu kodlamayı desteklemez. Bu durumda iletiniz içinde "=20" şeklinde gariplikler görürsünüz. Bu da iletiyi okunmaz ve çirkin bir görünüme sokar.
• Asla, üstatların Microsoft Word ya da Excel gibi kapalı kodlu belge formatlarını okuyabileceklerini ümit etmeyin. Pek çok üstat, böyle bir durumda, kapınızın önünde bir yığın domuz pisliği bulduğunuz zaman vereceğiniz tepkiyi verir.
• Şayet bir Windows makinasından ileti gönderiyorsanız, Microsoft'un aptal "Smart Quotes" özelliğini kapatın. Böylece postanızın içine saçma sapan karakterler yerleştirilmesini önlemiş olursunuz.
• Forumlarda "gülen suratları" ve "HTML" özelliklerini kullanmaktan kaçınmayın. Bir veya iki gülen surat genellikle problem olmasa da rengarenk yazılar insanların sizinle ilgili kötü bir izlenime sahip olmalarına neden olur. Çok fazla gülen surat, renkli ve değişik fontta yazılar sizin cevaptan çok görünüşle ilgilendiğinizi düşündürür.

- Şayet grafik arabirimli bir posta alıcısı kullanıyorsanız (Netscape Messenger, MS Outlook veya benzeri), öntanımlı ayarlar ile bu kuralların çiğnenme ihtimali olduğunu unutmayın. Bu tür istemcilerin pek çoğunda "kaynağı görüntüle" menü komutu bulunur. Bu özelliği düz metin dosyaları gönderdiğinizden emin olmak için kullanabilirsiniz. Giden iletiler dizininde gereksiz karakterler ile dolu postalar olup olmadığını araştırabilirsiniz.

## Sorununuz hakkında tam ve aydınlatıcı iletiler yazın

• Sorununuz veya yazılım hataları için bulgularınızı dikkatli ve ayrıntılı olarak tanımlayın.
• Sorunun meydana geldiği ortamı tanımlayın (ne tür bir makina, hangi işletim sistemi, hangi uygulama, vs.). Kullandığınız dağıtımı ve sürümünü belirtin ("Fedora Core 4" veya "Slackware 9.1" gibi)
• Soruyu sormadan önce yaptığınız araştırma ve incelemeleri belirtin.
• Sorunu çözmek amacı ile uyguladığınız basamakları tanımlayın.
• Sorun ortaya çıkmadan önceki, muhtemel yazılım ve donanım değişikliklerini bildirin.

## Boyut herşey değildir

## Bir yazılım hatası bulduğunuzu iddia etmeyin

- Unutmayın ki, sizinle aynı sorunu yaşamayan pek çok kullanıcı daha vardır. Şayet bu genel bir hata olsaydı, interneti ararken ya da uygulamanın kılavuzlarını okurken bu sorunla karşılaşmış olurdunuz (şikayet etmeye başlamadan önce bunları yaptınız değil mi?). Bu da sorunun büyük ihtimalle yazılımdan değil sizden kaynaklandığı anlamına gelir.

## Yalakalık, ev ödevleriniz yerine geçmez

## Problemin belirtilerini tanımlayın, kendi tahminleriniz değil

***Salakça***

Çekirdek derlerken ardarda SIG11 hata sinyali alıyorum. Ana kartımdaki aygıtlardan birinin bağlantılarının koptuğunu sanıyorum. Bunu sınamanın en iyi yolu nedir?

***Akıllıca***

K6/233, FIC-PA2007 anakart (VIA Apollo VP2 yongasetli), 256MB Corsair PC133 SDRAM donanımlı sistemimde, çekirdek derlemeye çalışıyorum. Derleme işleminin ilk 20 dakikasından sonra sürekli olarak SIG11 hatası alıyorum ama ilk 20 dakika hiçbir hata vermiyor. Sistemi yeniden başlatmak bu sürecin tekrarlanmasına sebep vermiyor ama geceleri sistemi kapattıktan sonra sabah açınca bu olaylar tekrar başlıyor. RAMleri değiştirmek bir sonuç vermedi. Aşağıda derleme işleminin kayıtları var.

## Problemin belirtilerini çıkış sırasına göre belirtin

## Amacınızı belirtin, yaptıklarınız değil

***Aptalca***

FooDraw programında altılık RGB değerleri için renk seçiciyi nasıl kullanmalıyım?

***Zekice***

- Bir resim üzerine kendi istediğim değerlerdeki bir renk tablosunu yerleştirmeye çalışıyorum. Şu an için tek yol her bir tablo bölümünü ayrı ayrı düzenlemek gibi görünüyor. Fakat FooDraw'ın renk seçicisini altılık RBG değerleri almak için kullanamıyorum.

## İnsanlardan özel mesajla cevap vermelerini istemeyin

- Bu kuralın tek bir istisnası vardır. Şayet sorduğunuz soruya birbirine benzer pek çok cevap alacağınızı düşünüyorsanız, bu durumda; "bana iletin, ben cevapları grup için özetleyeceğim" şeklinde bir yaklaşım gösterebilirsiniz. Listeyi ve haber grubunu benzer içerikli iletilerden kurtarmak kibar bir davranıştır ama verdiğiniz özetleme sözünü tutmanız gerektiğini aklınızdan çıkarmayın.

## Sorunuz hakkında açık olun

## Ödevlerinizi soru olarak göndermeyin

## Anlamsız kayıt bölümlerini çıkarın

- "Birileri bana yardım edebilir mi?" ya da "Herhangi bir cevap var mı?" gibi anlamsız soru cümleleri kurmanın dayanılmaz hafifliğine karşı sabırlı olun. İlk olarak: Bu şekilde yarım yamalak bir soru sormakla dünyanın en gereksiz işini yapmış olmaktasınız. İkinci olarak: Üstatlar bu gereksizliklere oldukça kızar ve tepki gösterirler. Muhtemelen mantıksal olarak kusursuz ama işe yaramaz bir cevap alırsınız: "Evet burada size yardımcı olabilecek birileri var" ya da "Size yardım edecek kimse yok" gibi.

- Genel olarak; evet-hayır cevapları almak istemiyorsanız, evet-hayır soruları sormayın.

## İletinizi sizin için çok acil olsa bile, çok acil diye işaretlemeyin

## Nezaket asla yaralamaz ve bazen oldukça yararlıdır

## Sorununuz çözüldükten sonra küçük bir not ile bildirin

# Cevapları Yorumlamak
## RTFM ve STFW: Gerçekten çuvalladığınız nasıl söylenir

- Antik ve kutsal kabul edilen bir gelenek vardır: Şayet "ABKSO/RTFM" içeren bir ileti alırsanız, bunun anlamı Allahın Belası Kılavuz Sayfalarını Oku (Read The Fucking Manual) demektir. Bunu söyleyen kesinlikle haklıdır. Gidin ve okuyun.

- RTFM göreli olarak daha genç bir akrabaya sahiptir. Şayet "STFW" içeren bir ileti alırsanız, bunun anlamı Lanet Olası İnternet'i Ara (Searched The Fucking Web) demektir. Bunu söyleyen de kesinlikle haklıdır. Gidip ve arayın ("Google arkadaşınızdır" bunun biraz yumuşak söylenişidir).

## Eğer cevabı anlamadıysanız...

- Eğer cevabı anlamadıysanız, daha fazla açıklama için hemen zıplamayın. Orjinal sorunuza cevap bulmak için denediğiniz yolları, şimdi de cevabı anlamak için deneyin (kılavuzları okuyun, SSS'lerı inceleyin, İnternet'i arayın, bir bilene sorun, vb...). Bunlardan sonra hala tatmin edici bir cevaba ulaşamadıysanız, cevabın açıklanmasını isteyen bir iletiyi (cevabı anlamak için gösterdiğiniz ve yaptığını çabaları belirterek) tekrar gönderin.

## Kabalıkla ilgilenmek

- Bazı insanlar, üstatların pek çoğunun yumuşak huylu otizim veya Asperger Sendromuna yakalanmış kişiler olduğunu, normal insanlar gibi sosyal ilişkiler kurabilmek için gerekli olan beyinsel işlevlerden yoksun cins insanlar olduklarını düşünürler. Bu doğru veya yanlış olabilir. Şayet siz bir üstat değilseniz ve bizlerin beyinsel özürlü manyaklar olduğunu düşünüyosanız, bu size bizim saçmalıklarımızla başa çıkmak için yardımcı olabilir. Devam edin. Bunu umursamıyoruz; olduğumuz gibi olmayı seviyoruz. Klinik testlerde oldukça sağlıklı "paranoyaklar" olarak görünmekteyiz.

# Bir zavallı gibi davranmamak hakkında

- Kibarlık olayını abartmış bazı üstat forumları vardır. Üyelerin gönderdikleri iletilerde hata olduğunu söyleyen iletiler atmak buralarda yasaktır. Buralarda "Yardım etmeyecekseniz, çenenizi kapalı tutun" kuralı uygulanır. Sonuçta ulaşılacak bir yer yoksa, seyahet etmenin bir anlamı olmadığı gibi, bu tür forumlar gevezelik yapılan boş ve gereksiz yerlerdir.

# Sorulmaması gereken sorular

- Aşağıda üstatların cevap vermeye değmeyeceğini düşündüğü, bazı klasik aptalca sorular bulacaksınız:

  - 6.1. X uygulamasını veya kaynak kodunu nereden bulabilirim?

  - 6.2. Y'yi yapmak için X'i nasıl kullanabilirim?

  - 6.3. Kabuk ayarlarımı nasıl yapabilirim?

  - 6.4. AcmeCorp belgesini, Bass-o-matic dosya dönüştürücü kullanarak TeX dosyasına dönüştürebilir miyim?

  - 6.5. Yazılımım, ayarlarım, SQL girdilerim çalışmıyor.
    - Bu bir soru değil, "Yirmi Soruda senin gerçek sorununu anlama" gibi bir oyunla ilgilenmiyorum. Yapacak daha iyi işlerim var. Bu tip bir şeye vereceğim tepki şunlardan biridir:

      • Eklemek istediğin başka birşey var mı?
      • Hımm, çok kötü, umarım sorununu çözersin.
      • Bende de aynı sorun var...

  - 6.6. Windows makinemle ilgili bir sorunum var, yardım edebilir misiniz?
    - Tabii. O Microsoft çöpünden kurtul ve Linux veya BSD gibi açık kodlu bir işletim sistemi kur.

  - 6.7. Yazılımım çalışmıyor. Sanırım sistemdeki X bozuk.

  - 6.8. Linux veya X'i yüklerken sorun yaşıyorum. Yardım eder misiniz?

  - 6.9. Root parolasını nasıl kırarım? Sohbet Kanalları yöneticileri haklarını nasıl çalarım? Başkalarının e-postalarını nasıl okurum?
    - Bu tür bir şey için bir üstattan yardım istediğine göre, sen gerçek bir moron olmalısın.

# İyi ve kötü sorular

**Örnek 3.1.**

***Aptalca:*** Nereden Foonly Flurbamatic hakkında bişeyler bulabilirim?

- Bu soru cevap olarak bir "LOİA/STFW (Lanet Olası İnternet'i Ara/Search The Fucking Web)" için adeta yalvarıyor.

***Zekice:*** "Foonly Flurbamatic 2600" hakkında Google'ı denedim , ancak yararlı/kullanılabilir birşeyler bulamadım. Burada, bu aygıt hakkında programlama bilgisi bulabileceğim bir yer bilen var mı?

- Bu soruyu soran kişi gerekli aramaları yapmış ve görünen o ki gerçek bir sorun ile karşı karşıya.

**Örnek 3.2.**

***Aptalca:*** Foo projesinden kodları, derlemek için, alamıyorum. Neden çalışmıyor?

- Ona göre bunu birisi bozmuş. Onun kendi kibiri.

***Zekice:*** Foo projesinin kodları Nulix 6.2'de derlenmiyor. SSS'i okudum ancak orada Nulix ile alakalı sorunlardan bahsedilmemiş. Burada yaptığım derleme işleminin bir kopyası var, bu benim yaptığım bir hatadan mı kaynaklanıyor?

- Kullandığı ortamı belirtmiş, SSS'i okumuş, aldığı hataları göstermiş ve bu hatanın başkasından kaynaklandığını düşünmüyor. Bu insan biraz ilgiyi hak ediyor.

**Örnek 3.3.**

***Aptalca:*** Ana kartımla ilgili problemim var. Birisi bana yardım edebilir mi?

- J. Random Hacker'ın bu soruya muhtemel cevabı şöyle olur: "Pekala. Gazının çıkarılmasına ve bezinin değiştirilmesine de ihtiyacın var mı ?". Akabinde "delete" tuşuna bir tık.

***Zekice:*** S2464 anakartımda X'i, Y'yi ve Z'yi denedim. Bunlar işe yaramayınca A'yı, B'yi ve C'yi denedim. C'yi deneyince şaşırdığımı da belirteyim. Açıkca görülüyor ki hedehödö bozukluk yapıyor, fakat beklenmedik sonuçlar alıyoruz. Athlon MP anakartlarda bozuklukların sebebi genelde nedir? Birinin sorunu nasıl çözebileceğim hakkında bir fikri var mı?

- Bu pasif olarak cevabı bekleyen bir insan olmaktansa, sergilediği sorun-çözüm konusundaki zekasını kullanarak bir cevap almayı hakediyor

- Son sorudaki, "Bana bir cevap verin!" ve "Bu sorunu çözmem için ek olarak daha ne tür testler yapabileceğimi bulmama yardım eder misiniz lütfen?" istemleri arasındaki küçük ama önemli farka dikkat edin.

# Şayet bir cevap alamazsanız

- Şayet bir cevap alamazsanız, bunu kişisel bir olay olarak algılamayın. Bazen, sorduğunuz sorunun cevabı, grup üyeleri tarafından bilinmiyor olabilir. Cevap alamamış olmanız, sizin önemsenmediğiniz anlamına gelmez. Kuşkusuz bu farkı dışarıdan algılamak oldukça zor olsa gerek.

- Genel olarak; aynı soruyu tekrar gruba göndermek kötü bir fikirdir. Bu, anlamsız bir şekilde kızgınlık ifadesi olarak yorumlanabilir. Sabırlı olun: size yanıt verebilecek kişi farklı zaman dilimlerinde olduğundan uyuyor olabilir.

# Sorulara nasıl doğru düzgün cevap verilir
## Kibar olun.

## İlk saldırgana çevrim dışı cevap verin.

## Şayet cevaptan emin değilseniz, bunu açıkca belirtin!

## Yardımcı olamıyorsan, bari köstek olma.

## Sorunu anlamaya yönelik sorular sorun, ayrıntılara ulaşmaya çalışın.

## Şayet soruyu tamamen cevaplayacaksanız, gereken önemi gösterin.

## Çevrenizdeki insanların sorulardan bir şeyler öğrenmesini sağlayın.

**Ref:**http://www.belgeler.org/howto/smart-questions.html